# Ormarko: Virtualni Ormar i Aplikacija za Dijeljenje Odjeće

## Opis projekta

Ovaj projekt rezultat je timskog rada razvijenog u sklopu projektnog zadatka kolegija [Programsko inženjerstvo](https://www.fer.unizg.hr/predmet/proinz) na Fakultetu elektrotehnike i računarstva Sveučilišta u Zagrebu.

**Ormarko** je aplikacija koja pomaže korisnicima organizirati garderobu, kreirati odjevne kombinacije i dijeliti odjevne artikle s drugima. Korisnicima omogućava prilagodljiv virtualni ormar u kojem mogu razvrstati odjeću prema sezoni, stilu i prigodi. Aplikacija pruža opciju pretraživanja ormara prema preferencijama korisnika, prijedloge odjevnih kombinacija i društvene značajke za dijeljenje artikala, što pojednostavljuje upravljanje velikom kolekcijom odjeće i olakšava otkrivanje novih modnih predmeta.

## Ključne Značajke
- **Kreiranje Virtualnog Ormara**: Organizacija odjevnih predmeta prema raznim karakteristikama i stvaranje različitih ormara za specifične potrebe (npr. sezonska odjeća, poslovna odjeća).
- **Preporuke za Odjevne Kombinacije**: Generiranje prijedloga na temelju odabranih kriterija i vremenske prognoze putem geolokacije.
- **Društvene Značajke**: Dijeljenje odjevnih artikala i pretraživanje oglasa za popunjavanje ormara.
- **Integracija Oglašivača**: Mogućnost oglašavanja proizvoda modnih brendova prema ciljanoj publici.

Projekt je idealan za ljubitelje mode, organizatore ormara i oglašivače koji traže modernu platformu za upravljanje i dijeljenje modnih artikala.

Više detalja o ovom projektu možete naći na [Wikiju](https://github.com/vujnovicmarko/Ormarko/wiki) ovog repozitorija.
